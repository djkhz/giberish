Книгата на Крсте П. Мисирков „3а Македонцките работа“ 
издадена од самиот автор во крајот на 1903 год., печатена во
Софија - печатница на „Либералниот клуб“, требаше да минат
43 години за да ја види македонската општественост. 
Вистина каков дар за младите македонски генерации и
какво чесно воспоменание на македонскиот историк, публицист, 
филолог и политик, и това точно на 20-то годишнината од
неговата смрт и само неколку дни од 43-годишнината од
Илинденската епопеја. 
Во крајот на 1903 год. од печатницата на „Либералниот
клуб“ само по срек’а можеа да излезат некои примерци од оваа
ценена книга. Врховистката агентура во Софија, и това лично
нејзиниот возглавител Борис Сарафов, брзо разбра за
пристигањето на македонскиот општественик и патриот К. П. 
Мисирков. Врховистите разбраа и за намеренијата на К. П. 
Мисирков по случај издавањето на книгата и демнеа. Нивните
пакосни планови по срек’а наполно не се осаштествија. 
Оригиналот успеа да го дограбат и уништат, откако беа век’е
одпечатени извесен број примерци. По тој случај Крсте П. 
Мисирков беше принуден да ја напушти Бугарија и да замине за
Русија, за да останежив. 
Во овој краток предговор ние немаме за задача да го
разгледаме исцрпно животот и научната културна и политичка
работа на К. П. Мисирков. Това к’е го направат нашите
историци, филолози, публицисти и политици. Това е нужно и
треба да се направи. Може слободно да се каже дека до денес
има сосем малку или скоро нема ништо напишано за тој
забележителен патриот од македонската историја. Ние уште
немаме направена никаква иследователна работа, која што к’е
може сестрано да го објасни времето во кое што тој живееше иVI
работеше, да направи научен анализ на неговите трудови. 
II 
Идеите на француското „Просветуење“ од 18 век, кои што
после француската буржоазно-демократска револуција од 1789 
год., се разлеја како море по цела Европа, не можеше да ги
избегнат поробените Балкански народи. На секаде почна
стремеж за национално оформуење и ослободуење. Станаа
Србите 1804 год., - Грците 1821 год. Почнаа бунтови и селски
востанија како израз на крајно нетрпимото положение. 
Ослободуењето на Срби, Грци и Романци од турското ропство, 
ги привлече очите на бугарскиот и македонскиот народ што беа
уште под турско ропство. 
Во крајот на 18 век и почетокот на 19 век со развивањето
на градовите, занатчиството и трговијата, со појавуењето на
новата општествена група трговскозанатска, се кладе економска
основа на нашето национално возродуење, како општ процес во
распаг’ањето на средновековниот феодализам во турската
империја и заместуењето му со повисока општествено-екномска
форма. Развивањето на градовите, трговијата и занатчиството, 
отворањето на водените патишта и воведуењето на редовна
војска, во турската империја, не можеше да не дејствуе на
македонското земјоделско стопанство. Со развивањето на
трговијата и занатчиството паричната размена достигна големи
размери, која што од своја страна дејствуеше силно за
изместуењето на затвореното, натурално, самозадоволително
стопанство, со стоково-парично. Отворањето на водените
патишта го врза турското царство со западните капиталистички
држави. Воведуењето на редовна војска по европски образец во
турската империја требаше редовно и сигурно издржуење. 
3аради това се наложи заместуењето на натуралните даноци кои
што не беа сигурни со парични. На спахиите им требеа пари та
почнаа да ја делат и продаваат спахијската земја. 
Уште во крајот на 17 в. и почетокот на 18 в. со
развивањето на градското занатско производство и трговија, 
почна поткопуењето на корените на средновековниот
феодализам-спахилакот. Уште од тогај почна да се
трансформира средновековниот феудализам - спахијството, во
чифлигџиство, кое што во основата си е пак феудализам но соVII
навлегле век’е мошне силно стоково-парични односи. Така
спахилаците се трансформираа полека од натурални стопанства
во стоково-парични. Со навлегуењето на стоково-паричните
односи почна и обштественото разделение на трговско-занатска
група, чорбации и селани. 
Со појавата на новата општествена грyпa трговско-
занатска, се кладе економската основа на нашето национално
возродуење, паралелно со процесот кај другите балкански
народи, како општ процес на распаг’ањето на средновековниот
феодализам во турската империја и неговото заместуење со
повисока општествено-економска форма. Стремежите на таа
општествена група, за економско, културно и политичко
ослободуење како и кај другите балкански народи има рана
појава и това брзо след укинуењето на Охридската
архиепископија од 1767 год. Това се пројави и во участието на
оделни Македонци во ослободителните борби на своите комшии
Срби и Грци, а после и Бугари. Но, не беја уште развиени
материалните условија за едно национално движение, а колку
беја, не можеја да дадат духовна, нито политички појави, заради
духовното ропство на македонската општествена група
трговско-занатска, од грцизмот. Тие елементи узреја дури во
половината на 19 век кога се истури во отворена културна и
духовна борба, за духовно и културно ослободуење, а во крајот
на 19 век во организирана политичка борба со определени
задачи и цели и со оформени идеи за економско, културно и
политичко ослободуење. 
На базата на материалното развитие и на социјално-
економските измененија што станаа во нашата земја се родија и
првите македонски духовни и културни возродители како што
се Јоаким Крчовски, Кирил Пејчинович, Теодосија Синајски, 
Јордан Константинов - Џинот, Партенија 3ографски-Нишавски, 
Брак’а Миладинови, Глигор Прличев, Рајко Жинзифов и други. 
Во втората половина на 19 век по Кримската војна 1853 до
1856 год., почнаа да стануат брзи социалноекономски промени
во турската империја, што дојдоа како резултат на Кримската
војна и трговскиот договор направен од една страна мег'у
Англија и Франција и од друга страна Турција од 1861 год. Со
тој договор се отворија вратите на турската империја за
западноевропските капиталистички земји, се отворија пазаритеVIII
на турската империја за западно-европските стоки. Од тие
промени во турската империја не остана незасегната
Македонија. Почна опадок на занатството и трговијата.Ете како
прекрасно ни ги ресуе тие социално-економски измененија во
Македонија, македонскиот просветител и возродител Рајко
Жинзифов во својот приказ „Прошетба“, обнародуен во сп. 
„Братски труд“, кн. 1862, Москва, с. 38-58: 
„Во села в’ градовете блгарското јуношество погорозено
от грцизм; в' устата му грмеше „кали мера“ и „кали спера“. Но
сега се појави друга поразија, ако не по-тежка, но и не по-лека. 
На место тесниот шајак бечви сја јавиха панталони, сјуртук, 
палто, фраќо; на место саја сја јави френска дреха, кринолино, 
капелино и други измдруванија на просвештената Европа. Одвај
оживе „Добро утро“ и „Дал Бог добро“ и ке го задавит „Бон
жур“ и „Коман: ву порте ву“. 
Деветнајсетиј век! Какво чудно времја, 
Одвај минит едно, стигват друга бремја . . . 
— — — — — — — — — — — — — — — — 
До образуењето на самостојателните национални држави
Србија и Грција борбата на сите поробени народи на
Балканскиот Полуостров беше заедничка против општиот нивни
непријател отоманска Турција. Таа борба тогај се водеше на
верска основа, борба иа рисјаните против хегемонијата на
муслиманското племе Турците, борба на крстот против
полумесецот. Но после образуењето на самостојателните
национални држави Србија и Грција, работите се изменуат. 
Господарската класа на тие држави во чии што раце се најде
државната власт не пазеше повек’е на борбените традиции, не
ги повек’е интересираа соседните народи, македонците и
бугарите. Тие борбата на македонскиот и бугарскиот народ
почнаа да ја гледат од свој државен интерес. Садбата на
македонскиот и бугарскиот народ, кои останаа уште под
турското господство, остана и понатака заедничка. Македонците
и Бугарите во борбата против општиот непријател одат по еден
пат заради нивните заеднички интереси. Заради това во тој
период и заедничко им е и духовното и културното возродуење. 
Тогаш македонското прашање не беше одделено, туку
заедничко прашање со бугарското. Македонското прашање
стана одделно, после Берлинскиот конгрес, односно послеIX
ослободуењето на Бугарија и нејзиното оформуење во
самостојателна национална држава. Така често нашите
просветители од тој историски период како што е и Рајко
Жинзифов, заради превез на бугарското возродуење, му даваат
бугарско име и ако нивното дело носи чисто македонски
возродителен национален карактер и содржание. 
Тие изменети економски и политички условија во кои се
најде турската империја после Кримската војна (1853-56) дадоа
голем растеж на македонското национално движение. 
Навлеглиот век’е капитализам беше стеган од феодалните
остатоци во отоманската империја. Од друга страна
македонското занатско производство и трговија, се задушуеше
од стоките на западноевропските капиталистички земји. 
При тие условија урнуењето на турското господство за
македонскиот народ означуеше одстрануење на феодалните
остатоци и одстрануење на конкуренцијата од западно-
европските стоки, против кои турската империја беше безсилна
да се бори. Това положение ги натера македонските занатчии и
селани кон непомирима борба со турската феодална држава. 
III 
На Берлинскиот конгрес Македонија за прв пат се јави
пред европската дипломација како нешто самостојателно и
различно од Бугарија. Берлинскиот конгрес исклучуејк’и ја
Македонија од границите на Бугарија и другите самостојателни
национални балкански држави Србија и Грција, за прв пат го
призна пред европската јавност самостојателниот етнички
карактер на македонскиот народ, и скоро по това името на: 
Македонија и македонскиот народ се наложи не само пред
Европа, туку пред целиот свет. X
След Берлинскиот конгрес 1878 год. и образуењето на
Бугарската национална држава, на базата на материалното
развитие и социално-економските измененија во Македонија, 
националното движение на македонскиот народ одбележуе
значителен растеж. 
Растежот на македонското национално движение, на прво
место е врзан со личноста и делото на забележителниот
македонски просветител и револуционер Петар Поп Арсов, 
родом од с. Богомила - велешко. По втор пат во историјата на
македонскиот народ след поп-Богомил, создателот на социално-
религиозното прогресивно движение, од средновековната
историја на македонскиот народ; селото Богомила му го дават
идеологот на националното движение. Тој е долгогодишен
народен учител и национален возродител, кој можеше да го
открие уште рано националното возродуење на македонскиот
народ и да му даде наполно самостојателен карактер. 
Петар Поп Арсов за осаштествуење на своите идеали ги
поставуе основите на првото македонско национално списание
„Лоза“, кое почнало да излегуе уште во 1890 год. во Софија под
негова редакција. Во „Лоза“ се пишеа и печатеа статии на
македонски јазик, во кои што се разгледуева економски, 
историски, културни и политички прашања врзани со
македонското национално развитие. „Лоза“ се јавуе во тој
период како заштитник на економските интереси на
македонскиот народ, - се јавуе како носител на идејата за
македонско национална култура, - како прв пропагатор на
македонската национална автономија и сепаратизам. Не след
долго околу „Лоза“ се групира приличен дел од македонската
народна интелигенција. Така ,,.Лоза“ стана центар на едно
културно македонско национално движение и основ за
утрешното политичко национално движение. Кај „лозарите“ 
наново се јавија идеите на Брак’а Миладинови и Партенија
3ографски-Нишавски, за изработуење на една граматика на
македонскиот национален јазик. Кај „лозарите“ се роди, и јасно
се оформи идејата за самостојателноста на македонското
национално-ослободително движение. Tиe први го издигнаа
гласот против денационализацијата на македонскиот народ
проведуена од завоевателните клики на Бугарија, Србија и
Грција. Тие станаа пламени заштитници на правата наXI
македонскиот народ, неговата националност, економика, 
култура и јазик. Тие станаа цврсти заштитници на автономијата
и националносепаратистичкиот карактер на национално-
ослободителното движение на македонскиот народ. 
IV 
Ете, през тој период на опадок на занатското производство
и трговија, - на социјално-економските измененија во
Македонија и општо во отоманската империја, точно во
половината на второто полустолетие на XIX век т. е. 1875 год. 
во с. Постол, Ениџе - Вардарско, се роди Крсте Петков
Мисирков Тој беше дете на средно-имотни родители, чии татко
бил кмет на селото. Неговото образование, како и на други
македонци од това време, почнуе во грчко, основно училиште во
неговото родно село, каде свршуе шест одделенија. Своите
родители, тој ги губи уште во млади дни и е изложен на маки и
страданија и бива принуден да се пробива сам во животот. 
К. П. Мисирков имајки голема љубов за ука, по
свршуењето на грчкото основно училиште, се дига и оди во
Софија, каде го свршуе вториот прогимназуален клас, во
софиската прва машка гимназија, како степендијант. 
Третиот прогмназијален клас го свршуе во Белград, а
четвртиот во Шабац. Имајк’и голема волја да стане учител тој се
упишуе на Педагогиското училиште во Белград, каде свшуе три
година полн курс во 1895 година и дава матурантен испит. По
свршyењето на Педагогиското училиште се упишуе на
Полтавската духовна семинарија во која свршуе петти и шести
клас во 1897 година. Истата година, по свршуењето на
семинаријата се упишуе на Петровградскиот универзитет на
историско - филологискиот факултет, кој што го свршуе по
славјано - руското одделение со одличен државен испит во 1902 
година. По издржуењето на државниот испит 1902 година
(април, мај), заради собитијата во својата татковина тој се врак’а
да и служи. Од први декември 1902 година стануе редовен
гимназијален учител по македонски и грчки јазик и историја во
Битолската машка гимназија. XII
Во Битола тој е познат како голем русофил, автономист и
национален сепаратист. Мошне е близок на рускиот дипломат
А. А. Ростковски, чии е советник и домашен учител. След
убиството на А. А. Ростковски, тој принуден да ја напушти
Битола и преку Цариград и Одеса заминуе за Петроград, каде во
крајот на месец септември, држи реферати подготвени уште во
Битола, пред собраното македонско студентство. По това од
Петроград оди во Софија и ја печати својата книга „3а
македонцките работи“ . Но принуден да ја напушти Софија
заради книгата „3а македонцките работи“ на 7 јануари 1903 год. 
го гледаме како доброволно наемен гимназиален учител по
историја и географија на гимназиите во Бердјанск, каде остануе
до август 1905 год. Од Бердјанск оди во Одеса, каде почнуе со
издавањето на списанието „Вардар“ на руски јазик, а од таму во
Кишињев како учител на гимназијата, каде остануе до 11 
ноември 1918 год., кога е протеран во Pуcијa, a од таму оди во
Бугapиja. Ha 1 декември 1918 г. тој стануе уредник на
историскиот оддел на Народноетнографскиот музеј во Софија
на кое што место остануе до 1 септември 1919 година од каде
што е преместен за гимназиален учител по историја и
географија во Карловската општинска гимназија, a пocлe за
директор на Копривштенската гимназија, на кое што место
остануе до својата смрт 26 jули 1926 година. Слабата физичка
натура, преку целиот живот болешлив, окончателно подлегна на
неумолимиот мозочен тумор, кој што го долго мачеше
пропратен со тешки болки. 
Ете што вели за него професор Петко Стојанов, во
направениот послесмртен протокол: „Го познавам покојниот
уште од студенство..... работеше усилено неуморно, пишеше и
книги, беше на служба во Петровград, но пред Илинденското
востание од родољубиви чувства си дојде ваму... това беше еден
човек кој јас го почитавав. Работеше неуморно и беше еден од
најталентливите и работни луг’е, јас бев близок со него и го
познавам многи добро ...“ XIII
Се пак, неговата книга „3а македонцките работи“ и ако
излезена во мал број доби општественост и влезе во историјата
на македонскиот народ. Това негово дело од непријателите на
македонскиот народ беше прогласено за антинационално и
антибугарско. И ако това не доби широко раширение остана
регистрација на тогашната македонска мисла и сашност, за да
живее во срцата на помладите македонски генерации, да се
развива и оствари во новите условија со нови начини и во нова
форма. Од поважните трудови издадени од онова време можат
да се забележат: ,,Южно словянския епическия сказания о
женидбе короля Волкашина в Связи с вопросом о причинах
популярности короля Марка среди южних словян“ издадена на
руски 1909 година во Одеса, „О значении Моравското или
Ресавского наречия для современои историческои етнографии
Балканского Полуострова (Бьлг. прег. 1908 г.) на бугарски во
Софија, „Бележки по Јужно-славјанската филологија и историја“ 
печ. во списание Блгарска сбирка 1910 год. 
Уште како студент во Петровград тој работи во
универзитетското географско дружество, каде што чете
историјско - географски, политички, филологиски и други
реферати, кои што ги објавуе во списанието на дружеството. 
Еден од видните и доследни последователи на
национално-сепаратистичното движение, чии што орган беше
„Лоза", е Крсте Петков Мисирков. След неговото постапуење на
Петроградскиот универзитет 1897 година, тој стануе пламенен
носител и проводител на идеите на „лозарите“. До неговото
постапуење на Петроградскиот универзитет саштествуева само
бугарски и српски студентски научно - литературни другарства, 
во кои што соработуева и македонски студенти. Пошол во
Петроград со живи национално - сепаратистични идеи, тој ги
разработуе, оформуе и излага во реферати. Во началото на
неговиот реферат ,,Имат ли се нужда од македонцки национални
научно - литературни дригарства?“ четен пред собраното
македонско студентство во Петроград... и печатен во оваа книга, 
тој ги изложуе своите национално - сепаратистички идеи и
прави укор на некои национално не осознати македонски
студенти: XIV
„3ашчо немало одделна македонска народност во
Македонија, а имало тамо србцка и бугарцка, и по шчо во
Петровград имало бугарцко и србцко студенцко другарство, то
немало нужда од македонцко“. 
Слично на „лозарите“, Македонското национално научно-
литературно другарство „Св. Климент“ во Петроград, чиј е тој
организатор заедно со Брак’а Чупарови од с. Папрадиште - 
велешко, почнуе да издава свој орган „Македонски голос“ на
руски јазик, кој што има задача да го популаризира; 
македонското национално дело во Русија. Под заглавието на
вееникот била нанишана мислата: „Ние сме македонци, како
што не сме срби и грци, така не сме и бугари, а просто
македонци. Ако тие ни помогнат да се ослободиме, ние к’е им
благодариме, но нека едните и другите знајат да Македонија е
само за македонците“. Македонското студентство во Петроград
собрано околу „Македонски голос“ живее културен и политички
интензивен живот. Пред другарството се четат реферати, се
пишат статии и брошури на македонски јазик од областа на
економиката, историјата, културата и политиката на
македонскиот народ. 
По тој начин делото на „лозарите“ и македонското
национално научно-литературно другарство, ни покажуе на
колку висока точка било македонското национално сознание во
тој историски период. Това ни покажуе колку бил зрел
македонскоот народ за разрешуење на повисоки историски
задачи во своето национално развитие во тој период, за да мине
кон организирана политичка борба за своето полно национално
оформуење и ослободуење. И ако општо сепаратистите си
останаа за културна национална еволуција, родоначалникот и
возглавителот на културното „лозарско“ движение Петар Поп
Арсов, стана еден од првите родоначлници на организационо-
политичката идеја за револуциона борба на македонскиот народ. 
Крсте П. Мисирков во својата книга „3а македонцките
работи“ како и во другите свои творби, проликуе со широк
народен демократизам, - со широка душа, - остроумие, - 
справедливост. Тој смета за обштествен долг да го изложи
своето разбирање на народните идеали на Македонците. Тој, 
уверен, оти тие сеXV
единствено правилни идеали, апелира да станат општо
македонски, општо народни за доброто и срек’ата на
македонскиот народ. Тој се труди со сите сили да го издигне
националното сознание на македонскиот народ, оти смета да
„Идеалите се душата на општо народната работа и од здравоста
на таа душа зависи и здравоста и плодоитоста на самата
општонародна работа. Лошо разбраните народни идеали само
уголемуат народни несрек'и без да донесат полза на народот“. 3а
лошо разбрани народни идеали, тој, мисли на великобугарската, 
великосрпската и великогрчката пропаганда, кои во това време
водеа двобој на маке,донската земја за внушуење во главите на
македонскиот народ на против македонски народни идеали и го
разбиева единството на македонскиот народ. Тие пропаганда тој
ги гледа непосредствени врагови на македонскиот народ и бара
„Енергична борба “. . . 
Крсте П. Мисирков е пронижан со реформаторска мисла, 
која што ја овладее Европа през XIX век, негуена од
преплашената буржоазија од остри, потресни и крајни
револуции. Тој е против сотресенија, а за културна и политичка
еволуција како што вели „Еволуција или постепено развивање
на нашиот народ во морално религиозен праец“. Тој апелира до
револуционите комитети за да го сложат оражјето и да и со
својата лојалност докажат на Турција нивното сочувствие за
нејзиното остануење како европска држава. Тој се бои од
револуционата програма, која може да ја уплаши Турција и
Европа и препорачуејк’и мирна програма вели: „Само таква
мирна програма на Македонците ке сретит подржка и одобрење
од великите сили“. Еволуционизмот одговара и на неговата
болешлива натура. Од рано детство до крајот на својот живот
болешлив, тих, скромен, но остар и логичен ум. Мирољубив, 
висок моралист и религиозен. 
Крсте П. Мисирков правејк’и танок анализ на
македонската дејствителност и нејзиното идно развитие, стана
пророк на македонскиот литературен јазик и правопис. 
Доказателство за това е неговата книга написана на велешко - 
прилепско – битолско - охридско говоримо наречие од това
време. По однос на азбуката тој гиXVI
фрла старо - славјанските, ъ, ь, ø, ’, и двојните я, ю, щ. како
знакови кои што не одговараат за достигнатиот прогрес на
македонскиот јазик во началото на ХХ век. Го задржава старо-
славјанското i, a г, к, н и л ги омекнуе со знак ’ и е за фонетскиот
принцип. Што се работи до морфологијата, таа си носи
отпечаток на тгашното развитие на велешко – прилепско – 
битолско - охридскиот говор со елементи и форми од Ениџе - 
Вардарскиот говор. 
На крајот на својот ,,Предгоор“ тој си остануе скромен по
однос на познавањето на јазикот: „Нерамностите, шчо ке се
окажат во јазикот на мојата книга, сет сосем природни и ке
можеа да се отстранат само при једно по длабоко знајајн’е на
централното македонцко наречје, со шчо не можам да се
пофал’ам. Но и при тоа се надејам, оти за македонците таков
јазик ке бидит по пријатен и по звучен, од јазико на нашите
суседи, со који није сега за сега се дигаме на големо“. 
И истина централното македонско наречие стана основа
на македонскиот литературен јазик во слободна народна
република Македонија: „Како последуач на идеата за полно
отдел’ајн’е на нашите интереси од интересите на Балканцките
народи и за самостојно културно национално развивајн’е, јас и
је написаф на централното македонцко наречје, које за мене от
сега натаму имат да бидит литературен македонцки јазик“ .
Крсте П Мисирков, борец за национална култура знаејки
ја ролјата на македонскиот литературен јазик и правопис, со
толку топлина и милост се однесуе кон това важно национално
обележје и вели: „Таква милост кон нашијо народен јазик требит
да имаме и није, ако сакаме да останиме верни на дуот на
нашите предедовци. Милоста кон народнијо јазик јет наш долг и
наше прао. Није сме должни да милуаме нашијот јазик, зашчо
тој јет наш исто така, као шчо ни јет наша таткоината ни ...“ 
К. П. Мисирков со своето дело по однос на нашиот
литературен јазик и правопис може да се каже да заслужуе
онакво место во нашата историја, какво што го има во српската
историја, родоначалникот на српската филологијска наука Вук
С. Караџич и во бугареката историја Отец Пaиcиj. XVII
Во „3а Македонцките работи“ тој обосновајки ги своите
возгледи по македонската националност и регистрирајки ја
дејствителноста прави сокрушителни удари на велико-
бугарските врховистички, велико-српски и велико-грчки
завоеватели и шовинисти. 
Неговата мисла и вик за борба против оние што го
одвлекуајат нашиот народ на крив пат: ,,...Борбата со
пропагандите во Македонија не јет чекор назад, туку напред за
шчо и тука имаме работа со борба за слободија, со борба со
мрачните сили, шчо не дозволуат на татковината ни само со
свои очи да гледат своите интереси, ами и наврзуат дзрзала, шчо
омрачуат истината и придаат бугарцка, српцка и грцка боја. 
Време јет да отфрлиме од очите наши мрежите, шчо ни и кладоа
националните пропаганди во Македонија“, остана актуелна до
1912 и до 1918 г. кога на два пати беше разделена македонската
земја и македонскиот народ. Таја остана актуелна и до 1941 год. 
кога по трет пат беше расчеречен македонскиот народ и
окупиран од германо-италија но-бугарските фашистички банди
на кои им се ставија на услуга велико-бугарските, велико-
српските, великомакедонските шовенисти. Таја остануе и денес
актуелна и треба да служи како лозунг на македонскиот народ за
доунишутење на остатоците на непријателите на нашиот на-род
како во границите на нашата зедничка татковина Југославија
така и вон нејзините граници. Таја треба да служи за
доизградуењето на братството и единството на македонскиот
народ, - братството и единството на македонскиот народ с
другите југословенски народи. 
Во книгата „За македонцките работи“, Крсте П. Мисирков
е огнен автономист и национален сепаратист. Автономизмот и
нацианалниот сепаратизам во тогашните објективни економски
и политички условија на Балканскиот Полуостров и Европа, беја
правилни. Автономизмот како минимум програма на
национално-ревољуционото движение требаше да служи и
служеше како силно оражје во рацете на македонскиот народ да
се опри против завојевателната политика на суседните
балкански држави и нивната разрушителна и
денационализаторска пропаганда во Македонија, кои ce стремеа
да го рашират своето влијание и границите на својата државаXVIII
над македонската земја; - служеше - како силно оражје против
остатоците на феудализмот во Отоманската империја - за
заштита на неговите национални, економски и културни права. 
Но при новите, изменетите условија на Балканскиот Полуостров
и Европа и мег’ународни, со изменетите социалноекономски и
политички условија и растежот на прогресивното движение во
Југославија за општа борба на сите социално и национално
угнетени југословенски народи и стварањето на општ Народен
Фронт против општиот непријател - фашизмот; автономизмот и
националниот сепаратизам за времето напредни, станаа назадни
и опасни за македонскиот народ, станаа најголеми непријате.ли
на македонскиот народ. 
Во епохата на капитализмот, односно во неговото
прерастуење во стадиј на империјализам, општо разрешението
на националното прашање доби нова; светлина и нов принцип, 
што го поставија великите учители и водачи на човеченството
Ленин и Сталин, принцип по кој секој народ има право на
самоопределуење. Овој принцип поставен и за кој се бореше
Комунистичката партија на Југославија уште през стара
Југославија, 1941 година стана крв и месо на социално, 
економски и национално поробените народи на Југославија за
борба против општиот враг - фашизмот. Знамето на народно-
ослободителната борба против фашистичките окупатори и
нивните домашни слуги, што го дигна Комунистичката партија
на Југославија во 1941 година, под раководството на Великиот
учител и водач на југословенските народи Јосип Броз - Тито, 
стана знаме на борба за национална слобода и равноправие на
секој народ одделно, вклучуејки го и македонскиот народ. 
Македонскиот народ со оражје в рака през
четиригодишната народно - ослободителна борба, борејки се за
возгласениот принцип на сомоопределение, за национална
слобода, братство и рамноправие, заедно со другите братски
народи на Југославија, против окупаторот и внатрешните
непријатели, успе да ги осаштестви своите вековни идеали. Това
македонскиот народ сам не можеше да го стори, ами само во
борбената заедница со другите братски народи на Југосла- XIX
вија исто така како што не можеа одделно да го сторат другите
народи на Југославија. Слободата на македонскиот народ и
одделно слободата ва другите народи на Југославија е дело на
општиот Народен фронт на југословенските народи. Така
,,Македонското прашање“ стана не само прашање на
македонскиот народ, ами тоава стана прашање на српскиот, 
хрватскиот, словеначкиот, црногорскиот и општо југословенско
прашање. 3а слободата нa македонскиот народ и неговото
обединение заинтересирани се и другите братски народи на
Југославија. 
Крсте П. Мисирков правејки анализ на новите условија и
собитија пред својата смрт им говореше на своите блиски и
приатели: „Жалам што не го предвидов федерализмот“. 
Изложените мисли на Крсте П. Мисирков во книгата „3а
македонцките работи“ со исклучение беа правилни за времето. 
Многу од неговите мисли - во новите условија се осаштествија, 
а некои и денес се актуелни и чекат осаштествуење, како што е
обединението на македонскиот народ, доотстрануење на
национално-религиозната омраза, и како најважно
доуништуењето на великобугарската врховистичка, 
великосрпска, великомакедонска реакција и шовинизам. 
И ако некои од македонската ителигенција, собрана околу
„Лоза“ и „Македонски голос“, како што е и К. П. Мисарков, 
последствие ги изоставуат своите правилни возгледи
преплашени од оѕверените врховисти, се пак нивните дело
остана.а во историјата од националното развитие на
македонскиот народ како искри кои ке се рашират и оформат и
осаштестват во новите условија во повисока форма. 
Д. Џамбаз
——— XX
ПРЕДГООР
Секој чоек, како член на некоја обшчина или некоје
другарство, имат извесен долг и извесни праа кон и од ниф. 
Народот не јет нишчо друго, осим једно големо другарство, 
осноано на крвно родство, на обшч произлез, на обшчи
интереси. Паметуајн’ето на тоа родство, тоја произлез и тије
интереси, заставуат секој член од некој народ, да се одречит од
некоји своји праа и интереси, за да посветит част от своите сили
на обшчата арнотија. Тоа јет долгот кон народните интереси, за
шчо членот од народноста добијат зашчита на својите лични
интереси тамо, каде не сет доста само негоите сили. Долгот кон
народот јет тесно врдзан со долгот кон таткоината, зашчо
пон’атјето народ јет тесно врдзано со пон’атјето таткоина
Долгот кон народот и таткоината зависит от приликите
историјцки, који преживуат једен народ и једна страна. Тој се
применуат кон приликите. Долгот кон таткоината и народот, до
негоото осашчествуајн’е, се велит народен идеал и кон негоото
осашчествуајн’е требит да се стремит секој снесен чоек. 
Народнијот идеал се применуат кон историјцките прилики и тоа, 
шчо денеска било народен идеал, утре, по негоото
осашчествуајн’е, ке остапит место за друг, за кој по напред мало
се мислело. Често пак од једен народ историјцките прилики
требаат или корено изменуајн’е на народните идеали, коренен
обрат на идеалите во друг праец, или угрожаваат нему со полно
унишчожаајн’е. Народните идеали, или долгот кон таткоината, 
се разбираат од разни членои на народот различно. Koj нај верно
јет разбрал истинцкијот нaj праијот народен идеал, се нидит со
порамнуајн’ето на разбирајн’ето на народнијот идеал од разни
лица. 3а да можит да бидит порамнуајн’е и оценуајн’е на
раз.лично разбраните народни идеали, требит, тије да бидат
искажани устно или на книга. Искажуајн’ето на својето
разбирајн’е на народните идеали и критиката на таквија не јет
празднаXXI
работа, зашчо идеалите сет душата на обшчата народна работа и
од здравоста на таја душа зависит и здравоста и плодоитоста на
самата обшченародна работа. Лошо разбраните народни идеали
само уголемуат народните нестреки, без да донесат полза на
народот. 
Така разбирајки долгот кон таткоината, јас се решиф, 
прво, да изложам мојетo разбирајн’е на народните идеали на
македонците во једен ред расудуајн’а, прочитени во
Петроградцкото Македонцко Словенцко Научно-литературно
Другарство „Св. Климент“, а после и да и напечатам во таја
книга, каде сет поместени и расудуајн’а, не прочетени во
упоменатото другарство. Со тоа мисл’ам да исполнуам, спроти
мојите сили, једен дел од мојот долг кон народот мој и кон
таткоината ми. 
Мнозина од македонцките читачи ке бидат удивени от
појавуајн’ето на таја книга. 3а удивуајн'е ке им бидит во неја
много. Некоји ке речат: зашчо отцепуајн’е од бугарите, кога
није до сега сме се велеле бугари и соединејн’ето, а не
расцепуајн’ето праит силата? Друзи ке расудуат, оти со полното
отцепуејн’е од једна страна, ке восторжествуваат нашите
непријатели, који шчо направуат сите своји сили да ослабат
балканцките словени, за да си подготват почва за раздел'ајн'е на
балканцките земји помег’у нив, а од друга страна, оти оно ке не
натерат нас македонците, да се откажиме од нашијот прв долг, 
да се бориме за политична слободија, да разрушиме сé, до сега
напраено и да зафатиме се одноо, така да се речат, од азбука. 
Треки ке најдат, оти јас проповедуам некаков надеж на
попрауајн’е на турците спроти нас и на европејцки реформи во
таткоината ни, кога до сега јасно било докажано, оти ни Турција
сакала, сакат и ке сакат реформи во Македонија, ни држаите сет
наклонени да је принудат Турција, за да ни дајит некакви, па и
нај мали реформи. Држаите, вел’ат мнозина, само играат
дипломатична игpa со реформи, за да не склонат нас, да се
откажиме од вооражената борба со Турција, от која се нарушаат
нивниот мир, а пошчо се одречиме от таја борба, тије ке ослабат
да бараат от Турција реформи за Македонија. 
Тија сет нај главните возразуајн’а, шчо очекуам од
мнозина од мојите сонародници. Ми се чинит, оти ониXXII
не сет праи и ето зашчо: Во ноата книга се зборуат, вистина, и за
отцепуајн’е и за соединуајн’е, но за отцепуајн’е от тије, шчо сме
веке отцепени и со који никој пат не ке ни позвол’ат да се
сојединиме, а за сојединуа,јн’е се тије, со који сме морално
задолжени да се сојединиме, и со који сојединејн’ето јет
возможно. Ако со нашето отцепуајн’е од балканцките словенцки
народи достигниме сојединуајн’ето на сето македонцко
словенцко населејн“е во једно цело, није не ке ослабниме, туку
ке се усилиме, така да од исполнуајн’ето на идејите, шчо сет
развијени во таја книга само ке се оправдат послоицата, да јет
силата во сојединејн’ето. 
Сега се питат: дали од нашето отцепуајн’е од балканцките
народи, ке се восползуат нашите непријатели и који сет тије? 
Сега во Бугарија јет мода да зборуат, да сет нај големи
непријатели на балканцките словени: русите и австро-
унгарците, који сакаат на почва на македонцкото прашајн’е да
се зафатит и продолжит једно борба мег’у србите и бугарите, 
која ке ослабит силите и на једните и на друзите до таква степен, 
шчо ке требит да се набркаат во балканцките работи Русија и
Австро-Унгарија и првата ке завојуват Бугарија и Стамбул, а
втората Србија и Солун. Јас ке си позвол’ам да не се согласам со
такво глабоко политично „далековидејн’е“. Можит, бугарите и
сет праи, кога мисл’ат, оти Русија без Бугарија не можит да
сашчествуат, ни политично, ни економцки, но тоа јет бугарцка
политика, а јас не сум намерен да политиканствуам бугарцка. 
Јас сум македонец и интересите на мојата таткоина ми се
предстауат така: не Русија и Аветро-Унгарија сет непријателите
на Македонија, а Бугарија, Грција и Србија. Само енергична
борба со таја; три држаи ке избаит од погубуајне нашата
таткоина. 
Борбата со трите балканцки држаи не протиоречит на
нашите интереси, који се достигаат и со револ’уција и со
евол’уција, или постепено развијајн’е на нашијот народ во
морално-религиозен праец. Револ’уцијата стана и, ако има
најужасни последици за нас, пак даде некоји благодатни
резултати, со кои шчо можат да бидат задоолени нашите борци
за национална слободија: тоа сет мјурцштетцките реформи, који
ке бидат раширени спроти нуждите, шчо ке се покажат со време. XXIII
Идејите за полно отцепуајн’е на нашијот народ од друзите
балканцки народи, не сет протиоречје на досегашното
работејн’е на нашијот народ за слободија, а само продолжејн’е
на негоото досегашно работејн’е, на почва евол’уцијна. До сега
нашијот народ се интересуал поеке само со полна политична
автономија, а во националните наши интереси допушк’ал
башибузукци да му се набркуат разни неканени гости, како: 
бугари, грци и срби. По политичната борба идит значи и
националната. Но борбата со пропагандите во Македонија не јет
чекор назад, туку напред, зашчо и тука имаме работа со борба за
слободија, со борба со мрачните сили, шчо не дозвол’уат на
таткоината ни сама со свои очи да гледат своите интереси, ами ѝ
наврзуат дзрдзала, шчо омрачуат истината и ѝ придаат
бугарцка, србцка и грцка боја. Време јет да отфрлиме од очите
наши мрежите, шчо ни ѝ кладоа националните и верцки
пропаганди во Македонија. 
За нашите односи кон турците јас можам да речам само
једно: није сме задолжени да напраиме сé, шчо се барат од нас, 
за да докажиме на Турција, оти нејното остаајн’е како
европејцка држаа стрек’ат во нас полно сочувство. Није сме
задолжени да бидиме лојални поданици на Н. Ц. В. Султано. Но
при тоа бараме и ке бараме од Негоото праителство цел ред
реформи, који ке ни сочуваат нajглавните интереси на нашето
национално и културно развијајн’е. Јас мисла’м, оти није требит
да бидиме лојални кон Турција, но предполагајки, оти турцкото
праителство и народ ке разберат нај после, оти интересите на
нивната држаа во Европа совпадаат со нашите и зависат нај
много од ниф, а не си протиоречат, и затоа турците први ке
требит да докажат искреното сакајн’е да сет во мир со нас и со
тоа да заслужат нашата поддржка на нивните интереси. Ако пак
тије мисл’ат со нас да не се церемонат, и да лажат Европа и нас
со реформи, који не ји исполнуат, то не ке се удивит Турција, 
ако и није обрниме нашите возгледи кон Европа и од неја
бараме, да се воведат во таткоината ни со сила тија реформи, 
шчо се признаваат от силите европејцки за истинцка требност за
успејајн’ето на религиозно - националното и културно
развијајн’е на македонцките рисјани. XXIV
Европа јузни држаи: Русија и Австро - Унгарија можит да
стретит протиодејство само от Турција и од нас, но нај поеке од
нас, зашчо со реформите се бараат, не од нас, а от Турција
задолжејн’а и ако није со нашите работи покажиме, оти тија
задолжејн’а, шчо се бараат от Турција, не не удовлетворуат, то
није само ке поможиме на Tуpциja, нишчо да не воведат од
реформите, шчо се бараат од неја. Турција ке велит, оти она се, 
шчо можит да напраит, ке напраит и напраила, а поеке не може
ла да напраит за тоа, шчо комитетите не даат на неселејн’ето да
се успокоит, а во једна страна, каде јет се на воено положејн’е, 
сите добри намерејн’а на праителството се рушат от
сопротивуајн’ето на немирното населејн’е; а ако военото
положејн'е се продолжит поеке од једна година, реформите ке се
состарат по наша вина и ке се закопат. Таква једна служба није
сослужифме на Турција по објавуајн’ето на февруарцките
реформи. Исто така, ако не сакаме никакви реформи, можиме да
ѝ послужиме и за однапред. И поcлe, како и до сега, пак ке
фрлиме вината на Големите Сили, који секој пат излегуваат
криви за нашите грешки. 
Собитијата, шчо се развија до сега ни покажаа јасно, 
колко није сами можиме да си напакостиме, мислејки, оти
постапуаме праилно. 
3а да се предупредат жртвите од једно секадешно
востаајн’е, се изработи февруарцкијот руско-австријцки проект
за реформи, вистина не совршен, но со огоорка, оти тој ке бидит
постепено раширен. Поминаа месец, 2, 5, 7 и нишчо од него не
излезе. Се прашат: зашчо? Ке одгоорат нашите: зашчо Турција и
Европа не сакаат серјозно реформи. Но не јет така. Турција, 
можит, и не сакат реформи, но сакаат тије, шчо го изработија
проектот. Се прашаме само: кому приликите ке дозвол’ат да
надделит? А во тије прилики нај важен фактор бефме није. Да се
склонефме пред вол’ата на Европа, и четите, или да се предадеа, 
или да се оттргнеа во Бугарија, или барем да се напраија некои
прегоори со реформаторцките држаи, во који просто можеше да
се речит, оти четите или ке се оттргнат или ке се предадат, го
нека не мачат турците мирното населејн’е, за тоа, шчо, можит, 
некаде се имаат пушки, то ке настапеше во Македонија мирно
време, кога ке се бараше от ТурцијаXXV
ке обрнит возгледите нa нашите барајн’а, зашчо она јет
задолжена да напраит тоа со два мег’ународни актои: проекто за
реформи во Македонија от Февруар и мјурцштегцкијот проект. 
Тије два мег’ународни актои ни обек’аваат потсепено
рашируајн’е на реформите во Македонија, и со тоа даат ни
право да се обрак’аме до двете реформаторцки држаи со
меморандуми и по друзи патишча, за да им покажиме нa нашите
религиозно-национални и економцки нужди, како на тоа, шчо
праит Турција, за да се исполнат тија наши нужди. 
3нам многу арну, оти мнозина со иронија ке се однесат
кон мојите надежи за европејцки реформи: Но на тија иронији
ево со шчо јас ке одгоорам: не јет истина кажуајн’ета, да не ке
излезит нишчо од усил’а’та на Русија и Австро - Унгарија да се
уредат работите во Македонија. Проектите за реформи и
усил’ата да се воведат тија не сет, како мисл’ат мнозина, само
игра да поминит време и да си останит сé, како шчо си било. 
Проектите за реформи на Русија и Австро - Унгарија сет
мег'ународни актои, не исполнуајн’ето на који от Турција јет
насмешка и оскрбуајн’е за реформаторцките држаи и им даат
полно прао за репресалији против нарушаачот на мег’унродното
прао. Да било така лесно безнакажано престапуајн’ето на
мeг’ународното прао, до сега држаите, денеска ке приимаа на
себе разни задолжејн’а и утре ке с откажуаа од ниф. Но не било
така. 
Реформите руско - австријцки, једно сет мег’ународен акт, 
ке даат прао секога нa македонците да настојаваат пред
Големите Сили да се исполнат во полност. Нека не мисл’ат, оти
они можат да бидат закопани, како шчо јет закопан
берлинцкијот трактат со негоијот 23 член за Македонија. 
Берлинцкијот догоор вистина јет закопан, но не од Европа, а од
Бугарија, која изврши соединуајн’ето со Источна Румелија со
насилствен преврат - без согласије на држаите, шчо потписаа
берлинцкијот трактат; а со нарушаајн’ето на једен параграф се
нарушаат и сет трактат. Сегашните руско - австријцки реформи
силно се разликуваат од берлинцкијот трактат со тоа, шчо сет
они само мег’ународен акт заклучен мег’у три држаи. Осим ниф
важен фактор се јавуаме само ниje македонците. Вол’ата на
двете социјаXXVI
да се воведат во полност реформите и да се оттегл’ат војските
од Македонија. Но шчо напраи комитетот. Тој реши 4½ месеци
да чекат резултатите од воведуајн’ето на реформите и после
објави со „чиста совест“ востаајн’ето. Во време на објавуајн’ето
на востаајн’ето, комитетот можеше да речит, оти тој не бркал на
држаите да воведат реформите. Но тоа не јет токму. Вистина
четите избегуаа стражејн’ата, но тоа ушче не значит да не бркаа
да се воведат реформите. Тије избегуаа, но турците бараа
стражејн’а и успеа поеке од комитето. Комитетот кажуаше да
немат чети, нема протиодејство на реформите од негоа страна, а
пак турците кажуваа да имат чети, населејн’ето да имат оражје и
се готвит за востаајн’е, војската имат постојани столкнуајн’а со
четите, четите убиваат мирните жители, шчо не и слушаат и сет
верни слуги на Падишаот. Ако земиме ноините од времето на
публикуајн’ето на февруарцките реформи до и после
објауајн’ето на востаајн’ето во Битолцко на 20 Jули и
прегледаме во ниф телеграмите от Стамбул, то ке видиме, оти
Портата постојано предстауат на рускијот, австро-унгарцкијот
амбасадери списоци от сражејн’а на турцкијот аскер со четите, 
списоци од најдено при обиските оражје у намселејн’ето, 
списоци од убијства совршени от четите над мирното
населејн’е. И нај после списоци од воведени реформи. 
Шчо сакаше да речит Турција со тије списоци, јет многу
јасну: „Јас сакам да воведам реформите во Македонија, но
наместо реформи сега за сега ке воведам аскер и маки, зашчо
страната се готвит за револ’уција, подготвуана от престапното
работејн’е на комитетите, који шчо состауат како држаа во
држаа; ке ми дозволите, прво, да усмирам страната и да воведам
мир, а после ке се воведат нужните реформи“ Со друзи зборои: 
комитетот ми даат возможност за једна година да се извинуам за
неисполнуајн’ето на реформите, а после не ке и воведам, зашчо
они ке остарат. Ја каква услуга ние напраифме на Турција, со
нашето недоверуајн’е кон австро - рускијот проект од реформи. 
Сакаме ли ушче једнаш да не послужиме на Туција, и пак да не
напраиме криви друзите за нашите грешки? јас мисл’ам, оти
нишчо друго не ни остаат да напраиме, осим да се однесеме соXXVII
полно доверје кон реформаторцките усил’а на двете
заинтересуани Сили, и со тоа да ѝ ангажираме, час по скоро да
се воведат обек’аните реформи. 
Со тије неколку зборои jac сакаф да појаснам
содржајн’ето на предложената на македонцките читачи книга за
најважните за нас прашајн’а. Како последуач на идејата за полно
одделајн’е на нашите интереси од интересите на Балканцките
народи и за самостојно културно-национално развијајне, јас и је
написаф на централното македонцко наречје, које за мене от
сега на тамо имат да бидит литературен македонцки јазик. 
Нерамностите, шчо ке се окажат во јазикот на мојата книга, сет
сосим природни и ке можеа да се отстранат само при једно по
глабоко знајајн’е на централното македонцко на